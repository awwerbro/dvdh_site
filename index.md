---
layout: page
bigimg:
  - "/img/big-imgs/index/111_banner_2.jpg": (c) Rik De Geyter
  - "/img/big-imgs/index/114_banner_2.jpg": (c) Marie Ponseele
  - "/img/big-imgs/index/113_banner.jpg": (c) Jeroen Werbrouck
---

# OVER ONS

De 'Dagen van de Huismuziek’ is een organisatie die tweemaal per jaar een muziekkamp organiseert voor jongeren van 10 tot 18 jaar: eentje in de zomervakantie (1-8 augustus) en eentje in de kerstvakantie (26-31 december). Inmiddels is het al 57 jaar geleden dat de 'Dagen van de Huismuziek' werden opgericht en staan er 114 kampen op de teller; een rijke historiek van sfeer en muziek is in al die jaren opgebouwd. De typische kampdag bestaat uit instrumentaal samenspel in grote en kleine groepen, koor en volksdans. Zowel klassieke als hedendaagse componisten komen aan bod, maar ook oude muziek en renaissancewerken krijgen een plaats. De cursussen staan onder de kundige leiding van ervaren muzikanten.

Inschrijven voor het komende zomerkamp (1-8 augustus 2024) is al mogelijk! Neem gerust een kijkje bij <a href="/contact/" > inschrijven </a>.

Hopelijk vind je op deze website alle informatie die je zoekt. Als je nog vragen of bedenkingen hebt, neem zeker <a href="/contact/" > contact </a> op. 

Hopelijk tot gauw!

Louis, Paco, Jeroen, Joke, Felix, Veronica, Sofie, Marijn, Titus, Marie en Andreas

# 20 april 2024: Folk Voor Volk
’s Avonds gezellig volksdansen is een van de redenen waarom we elk kamp staan te popelen om iedereen terug te zien. Kan je zoals iedereen niet wachten tot de zomer om deze fantastische sfeer (opnieuw) op te snuiven? Geen nood!
 
Wij organiseren op zaterdag 20 april ‘FOLK voor VOLK’: een folkbal georganiseerd voor (oud-)leden en sympathisanten, maar ook voor mensen die graag kennis willen maken met de Dagen van de Huismuziek. Iedereen is welkom! Naast een optreden gebracht door de leiding, worden ook twee rasechte folkgroepen uitgenodigd om jullie heel de avond te kunnen laten genieten van muzikale pareltjes. Het zijn niemand minder dan Cardboard Cabin en Marasc!

Voor wie graag wil meedansen maar zich nog nooit aan volksdansen heeft gewaagd, zijn er ook 2 initiatiemomenten tussendoor. 

Zin in een avond om niet rap te vergeten? Schrijf je dan zeker [hier](https://app.assistonline.eu/mvc/activity?key=aa048e2d-2331-46a4-b4ae-c037373a2d97) in. 
Wees snel, want tickets zijn beperkt
